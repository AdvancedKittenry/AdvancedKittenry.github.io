% Harjoitustyön seuranta
---------------------

**IS98HL1**

Informaatiojärjestelmien harjoitustyöt ohjataan henkilökohtaisin ennakkoon
sovituin ohjauskäynnein sekä päivystyskäyntien avulla. Opiskelijakohtaisesti
sovitaan karkea yleisaikataulu, jonka puitteissa opiskelijat voivat
varata ajat henkilökohtaisille ohjauspalavereille. Ajat valitaan niiden
aikojen joukosta, jotka ohjaaja on laittanut tarjolle. Opiskelijalla on
ns. 'omaohjaaja', joka hoitaa ennalta sovittavat ohjaustilaisuudet.
Opiskelija voi päivystysneuvonnassa käyttää myös muiden ohjaajien palveluita.

Ohjaajat kirjaavat tiedot jokaisesta ohjauskäynnistä. Käyntikirjaukseen
liittyen kirjataan opiskelijatiedon lisäksi erilaisia kommentteja.
Jokaisen ennalta sovitun käynnin yhteydessä kirjataan myös opiskelijan
siihen menness käyttämä työaika.

Työssä laaditaan harjoitustyön seurantaa avustava järjestelmä. Järjestelmä
tarjoaa palveluja opiskelijoille, ohjaajille ja kurssin vastuuhenkilölle.
Sen toimintoja voisivat olla: \
a)  ohjaajan ohjausaikojen tarjollepano \
b)  ohjaajan päivytysaikojen kirjaus \
c)  ohjausajan varaus henkilökohtaiseen palaveriin \
d)  ohjaajien päivystysaikojen selailu \
e)  luettelo sovituista palavereista (ohjaajalle, opiskelijalle) \
f)  ohjaustilanteen kirjaus \
g)  tietyn opiskelijan historia (ohjaajalle) \
h)  yhteenveto ohjauksesta (kurssin vastuuhenkilölle)
