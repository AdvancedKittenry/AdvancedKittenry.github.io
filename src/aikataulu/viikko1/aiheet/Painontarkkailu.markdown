% Painontarkkailu
<arvosanamaksimi>5</arvosanamaksimi>
<vaikeustaso>Vaikeahko</vaikeustaso>
<comment>
Kirjautuminen:        On
3 tietokohdetta:      On
2 CRUD:ia:            On
Monesta-moneen-suhde: On
</comment>

**IK98HL5**

Tehtävänäsi on laatia painontarkkailua tukeva järjestelmä. Järjestelmän avulla
käyttäjä voi laskea nauttimansa kalorimäärän ja päivittäin tarvitsemansa
kalorit. Järjestelmän tietokantaan kirjataan tietoja sekä valmisruokien että
raaka-aineiden hivenaine- ja energiasisällöstä. Tietokantaan sisältyy myös
tietoja eri aktiviteettien energiankulutuksesta.

Järjestelmää voivat käyttää sekä satunnaisasiakkaat että rekisteröityneet
asiakkaat. Satunnaisasiakas voi käyttää sekä nautittujen että kulutettujen
kalorien laskentaosia. Rekisteröitynyt asiakas voi edellisten lisäksi
tallentaa päiväkirjatyyppisesti tietoja omasta energiansaannistaan ja
-kulutuksestaan sekä saada näihin liittyviä raportteja. Rekisteröitynyt
käyttäjä voi myös täydentää tietokantaa lisäämällä sinne uusia ruokia,
raaka-aineita tai aktiviteetteja.

Ruoat, raaka-aineet ja aktiviteetit on haun helpottamiseksi kyettävä
luokittelemaan erilaisiin ryhmiin. Tietty kohde voi kuulua useaan ryhmään.

Järjestelmässä täytyy kiinnittää erityistä huomiota järjestelmän käytettävyyteen.

Testiaineistoa lytyy esim. lähteistä: [Me Naiset lehden
kaloritaulukko](http://www.menaiset.fi/kalori.html) tai [ruotsalainen
lääkäripalsta](http://www.doktorn.com/banta/kalorif.htm). Kulutustietoja
löytyy esim [Fitness Partners'ien
laskentaohjelmasta](http://www.primusweb.com/fitnesspartner/jumpsite/calculat.htm).

Toimintoja:

-  saantikysely
-  kulutuskysely
-  rekisteröityminen ja kirjautuminen
-  päiväkirjakirjaus: mitä on syönyt tai miten liikkunut?
-  uuden aktiviteetin, raaka-aineen tai ruuan kirjaus, muokkaus ja poisto
-  uuden ryhmän kirjaus, muokkaus ja poisto
-  kohteen liittäminen ryhmään ja siitä poistaminen
-  kuukausi- ja viikkoraportti
