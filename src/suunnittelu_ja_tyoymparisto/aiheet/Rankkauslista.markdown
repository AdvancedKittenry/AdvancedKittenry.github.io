% Rankkauslista
<arvosanamaksimi>5</arvosanamaksimi>
<vaikeustaso>Haastava</vaikeustaso>
<comment>
Kirjautuminen:        On
3 tietokohdetta:      On
2 CRUD:ia:            On
Monesta-moneen-suhde: On
</comment>

**IS97HL1**

Lajissa  x (x voisi olla tennis / pöytätennis / squash / rantalentopallo
/ judo / paini / nyrkkeily / joku muu) järjestetään turnauksia, joihin
osallistuu useita pelaajia. Turnaukset ovat cup-tyyppisiä, eli häviäjä
putoaa aina jatkosta. Turnauksen ottelukaavio laaditaan pelaajien
rankkausarvojen mukaisesti siten, että korkean rankkausarvon omaava
pelaaja saa vastaansa  korkean rankkausarvon pelaajia vasta
loppupeleissä. Kaavio laaditaan manuaalisesti. Laatimisessa käytetään
pohjana turnaukseen ilmoittautuneiden pelaajien rakkauspisteitä
Turnauksen pelien voitoista pelaajien rankkausarvo kasvaa riippuen
siitä, mille kierrokselle asti pelaaja pääsee turnauksessa. Pelaaja voi
saada myös lisäpisteitä siitä, että voittaa selvästi korkeamman
rakkausarvon omaavan pelaajan. Pistemäärät ovat turnauskohtaisia ja
riippuvat  turnauksen arvostuksesta. Kerran vuodessa tehdäään
rankkauspisteiden nollaus, jossa pelaajien rankkauspisteet lasketaan
uudelleen niin, että järjestys säilyy, mutta piste-ero kapenee.

Lajin kansainvälinen liitto haluaisi tehdää tosiaikaisen
maailmanlaajuisen rankkauslistan. Tämä perustuu siihen, että turnauksen
järjestäjät lähettävät www-lomakkeella turnaustiedot liittoon. Liitto
päättää sitten turnauksen arvosta ja siinä jaettavista pisteistä. 
Turnauksen arvon määrääminen perustuu toisaalta turnauksessa jaettavien
palkintojen arvoon ja toisaalta turnaukseen edellisenä vuotena
osallistuneiden pelaajien rankkauspistesummaan. Paikallinen lajiliitto
voi www-sivun kautta rekisteröidä pelaajan rankkauslistalle. Turnauksen
järjestäjä kirjaa turnaustulokset netissä järjestelmään ja
järjestelmä päivittää välittömästi pelaajan rankkausarvon. Kuka tahansa
saa katsoa pelaajien rankkauslistaa. Turnausten järjestäjät saavat
paikalliselta lajiliitolta tai suoraan kansainväliseltä liitolta
tunnuksen, joka oikeuttaa heidät syöttämään turnaustiedot järjestelmään.

 
Toimintoja:

-  ylläpidon kirjautuminen
-  turnauksiin liittyvien hakemusten kirjaus
-  pelaajan rekisteröinti
-  pelaajan tietojen muokkaus ja poisto
-  turnaukseen ilmoittautuminen
-  turnaukseen ilmoittautuneiden rankkaus
-  turnaustulosten kirjaus ja korjaus
-  vuotuinen rankkauspistenollaus
-  yleinen rankkaustilanteen katselu
-  lista turnaukseen osallistuneista pelaajista ja heidän sijoittumisensa sekä turnauksen rankkauspistesumma
 
